# Retrospektiivitekniikat

Retrospektiivissä tiimi keskustelee sprintin (tai muun projektin vaiheen) lopussa siitä, miten työnteko sujui ja mitä parannuksia työtapoihin ja tiimityöskentelyyn voisi tehdä. Retrospektiivien toteuttamiseen on kehitetty monenlaisia eri tekniikoita. Tälläisiä tekniikoita ovat esimerkiksi: 

## "Start, Stop, Continue, More of, Less of Wheel"

Tässä tekniikassa piirretään taululle ympyrä, joka on jaettu viiteen osaan. Näihin osiin kerätään tiimiltä asioita, joita pitäisi alkaa tehdä, joiden tekeminen pitäisi lopettaa, joiden tekemistä pitäisi jatkaa, tai jota pitäisi tehdä enemmän tai vähemmän. Kun asioita on kerätty tarpeeksi, käydään läpi miten kirjattuja asioita lähdetään konkreettisesti toteuttamaan. 

## "Glad, Sad, Mad"

Tässä tekniikassa jokainen osanottaja kirjoittaa ensin muistilapuille havaintojaan viime sprintistä. Tähän käytetään aikaa n. 10-15 minuttia. Seuraavaksi jokainen osanottaja lukee korttinsa yksi kerrallaan ja laittaa ne taululle sarakkeeseen "Sad", "Mad", tai "Glad", riippuen siitä tekikö tämä asia hänet surulliseksi, vihaiseksi tai iloiseksi. Kun kaikki ovat tehneet näin, kerätyt havainnot ryhmitellään teemoiksi ja tiimi äänestää, mistä teemoista haluavat keskustella lisää. Teemat käydään sitten läpi alkaen eniten ääniä saaneesta teemasta, ja keskustelussa sovitaan mitä seuraavassa sprintissä tehdään teeman suhteen. 

